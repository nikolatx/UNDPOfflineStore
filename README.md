# UNDPOfflineStore
UNDP Praksa 2019. Grupa 1

Napraviti Windows aplikaciju (Java FX) koja će predstavljati softver (informacioni sistem) koji se koristi u prodavnici računarskih komponenti. Za razvoj koristiti NetBeans i MySQL bazu podataka.
Aplikacija bi trebalo da ima deo za administraciju komponenti - izlistavanje, dodavanje, izmena i brisanje. Svaka komponenta mora da ima nekoliko bitnih podataka kao što su tip (procesor, memorija, grafička kartica, SSD, monitor, miš, ...), proizvođač, model, cena, raspoloživa količina i slika, a pored toga možete po svom nahođenju dodati još neke.
Neophodno je napraviti formu za pretragu po više parametara (tip, proizvođač, model, ...).
Pored toga treba napraviti i formu za prodaju na kojoj bi se birale postojeće komponente i njihova količina i automatski računala ukupna cena. Ovakvu fakturu ili račun bi trebalo izvesti (export) u neki od rasprostranjenih formata kao što su PDF ili Word. Nakon izvršene prodaje trebalo bi ažurirati preostali raspoloživi broj komponenti.
Treba napraviti i formu za prijem robe iz nabavke tj. masovno ažuriranje raspoloživog broja komponenti u slučaju kada iz nabavke stigne pošiljka. Ova forma je slična formi za prodaju s tim što povećava broj komponenti na lageru i nije bitno da prikazuje cene. I ovde treba imati mogućnost da se izveze potvrda o prijemu iz nabavke, tj. lista i broj primljenih komponenti.
I na kraju, potrebna je forma koja bi predstavljala izveštaj o prodaji na dnevnom, nedeljnom, mesečnom i godišnjem nivou (danas, trenutna nedelja, trenutni mesec i trenutna godina) kao i slobodan izbor početnog i krajnjeg datuma za izveštaj. Ova forma bi izlistala komponente, količine i ukupan pazar za zadate vremenske periode. Takođe je neophodno izvesti i ovaj izveštaj.
